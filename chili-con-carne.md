# Chili con Carne

## Ainekset
Määrä | Ainekset
----:|:----
50g|Voita tai oliiviöljyä
1000g|Sipulia
500g|Varsiselleriä
350g|Porkkanaa
3kpl|Ancho-chilejä
(1kpl)|(Chipotle, jos haluaa tulista)
2kpl|Valkosipuli
1600g|Jauheliha
2 x 300g|Noel Chorizo Picante (tai mieto maun mukaan)
140g|Mutti tomaattipyreetä (tuubi)
3 x 400g| Mutti Polpa tomaattimurskaa
4rkl|Häränlihafondi punaviinillä
1/3plo|Halpaa mutta maukasta punkkua, Esim. http://www.alko.fi/tuotteet/444577/
4 x 290g (valutettu 175g)|Kidneypapuja


## Ohjeet
1. Laita uuni lämpenemään 275C&deg;
2. Poista chileistä kannat ja siemenet, laita pieneen kattilaan, lisää vettä juuri ja juuri peittämään chilit. Kiehauta vesi, ja jätä chilit kiehumaan 15 minuutiksi. Kaada lopuksi vesi pois.
3. Lisää öljy tai voi sulana 5l kattilan/padan pohjalle
4. Kuori ja pilko sipuli kattilaan. Voit jättää isoiksi paloiksi. Laita kattila levylle, ja sipulit kuullottumaan levylle.
5. Kuori porkkanat, leikkaa pituussuunnassa neljään osaan, pyörittele öljyssä, ja laita 275 asteiseen uuniin. 
6. Putsaa varsisellerit ja leikkaa parin millin viipaleiksi, lisää kattilaan. Lisää tomaattipyre kattilaan ja sekoita. Sekoittele noin 5 minuuttia.
7. Kun porkkanat ovat saaneet tummaa pintaan, niin ota pois, ja lisää sipulin ja sellerin sekaan. Lisää chilit kattilaan.
8. Lisää punaviini, fondi ja tomaattimurska. Aja sauvasekoittimella tasaiseksi soseeksi.
9. Kuori ja lisää valkosipulin kynnet kokonaisina.
10. Paista jauheliha pienissä osissa käyttämällä vähän öljyä tai voita. Lisää jauheliha kattilaan/pataan sitä mukaan kun pannulta valmistuu.
11. Leikkaa chorizo n. 3mm paksuiksi siivuiksi ja lisää kattilaan.
11. Hauduta matalalla lämmöllä liedellä, tai uunissa alalämmöllä 120C&deg; kolme tuntia, välillä sekoittaen.
12. Valuta ja huuhtele pavut. Lisää pataan ja sekoita hetki ennen tarjoilua.
13. Tarkista suola

## Vinkkejä
* Tarjoile hyvän Basmati-riisin kanssa, lisää päällä liraus hyvää oliiviöljyä, ja Sriracha-kastiketta maun mukaan, ja/tai raaka kananmunan keltuainen
* Pysyy hyvänä (tai jopa paranee) pakastettaessa. 

